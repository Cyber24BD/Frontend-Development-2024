<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="exbangla.css">
</head>
<body>
    <h2>বাংলা উইকিপিডিয়া</h2>
    <p>বাংলা উইকিপিডিয়া হলো উইকিমিডিয়া ফাউন্ডেশন পরিচালিত উইকিপিডিয়া নামক উন্মুক্ত অনলাইন বিশ্বকোষের বাংলা সংস্করণ। এই সংস্করণটি ২৭ জানুয়ারি ২০০৪ সালে প্রথম যাত্রা শুরু করে।[১] এটি ২০০৬ সালের অক্টোবরে বাংলা উইকিপিডিয়া ১০,০০০ নিবন্ধ এবং ২০২০ সালের ২৫ ডিসেম্বর ১ লক্ষ নিবন্ধের মাইলফলক অর্জন করে। ২৩ জানুয়ারি ২০২৪ পর্যন্ত বাংলা উইকিপিডিয়াতে ১,৪৬,১৭১টি নিবন্ধ সৃষ্টি করা হয়েছে এবং সর্বমোট ৭১,৬২,০৯০ বার সম্পাদনা হয়েছে। আশ্চর্যজনকভাবে, যদিও এটি শীর্ষস্থানীয় উইকিপিডিয়ার তুলনায় পরে যোগদান করেছে তবুও ভাষা অনুসারে ৩১৮টি সক্রিয় উইকিপিডিয়ার মধ্যে নিবন্ধের গভীরতার দিক থেকে এটি ৫ম স্থানে রয়েছে।[২]</p>
    <p>বর্তমানে ১,১৩৮ জন সক্রিয় স্বেচ্ছাসেবক বাংলা উইকিপিডিয়ায় কাজ করছেন। ১৪ জন প্রশাসক বিশ্বকোষটির প্রশাসনিক ব্যাপারগুলো দেখেন। এই বিশ্বকোষটিতে মোট ১৭,৭১১টি ফাইল বা চিত্র রয়েছে। বাংলা উইকিপিডিয়াতে বাংলা লিপিতে লিখনের একটি সরঞ্জাম রয়েছে, যার মাধ্যমে কোনো লাতিন বর্ণমালাভিত্তিক কী-বোর্ড ব্যবহার করে উচ্চারণভিত্তিক (ফোনেটিক) উপায়ে বাংলা টাইপ করা যায়। ফলে বহিঃস্থ কোন সফটওয়্যার ডাউনলোড করার প্রয়োজন পড়ে না।[৩] বাংলাদেশ উইকিপিডিয়া সম্প্রদায় পরিচালিত সংবাদ প্রকাশনা মধ্যে রয়েছে উইকিবার্তা। বাংলা উইকিপিডিয়ার সম্পাদকদের মধ্যে তরুণদের সংখ্যা পৃথিবীর অন্যান্য ভাষার উইকিপিডিয়ার সম্পাদকদের চেয়ে অনেক বেশি।</p>
</body>
</html>